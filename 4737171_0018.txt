-4-

ctus.“ Iam vero cum a. 570. U. c. duas colonias, -
Pisaurum in Gallicum agrum , Potentiam in Picenum
deductas esse constet ex Vell. Patere. 1, 15. et Liv.
39, 44„ difficile-est intelligere, quomodo inter eos oo-
lonos Attius esse potuerit, quem Hieronymus eodem
loco a. 584. h. e. quartodecimo anno post coloniam
deductam natum esse narrat. Perspexit <id iam Sca-
liger. annot. in Hieronymi locum; memoria autem
lapsus est, quod coloniam a. 568. Pisaurum (ledu-
cvam esse dicit. Vehementius etiam erravit Bothius‘
(Poett. scenn. Latt. V.‚ p. 156. Not.)‚ qui colonos
Pisaurum a. 563. U. c. sive 191. a. Chr. missos esse
contendit. Etenim ex Velleio constat, quadriennio
post Bononiam Pisaurum coloniam deductam esse, h.
e. a. 570. U. c. sive 184. a. Chr. Idem vero Bo-
thius ut contra rei fidem Attii natales anno 582. U.
c. 1⁷2. a. Chr. adscripsit, ita falsum est, ,quod poe-
tam eum post coloniam deductam undeviginti annos
natum esse statuit. ,

Iure igitur ea Hieronymi verba in L. Attium,
quem ille a. 584. natum esse narret, convenire ne-
garunt. Cum vero Cicero se cum. L. Attio poeta
saepius collocutum esse tradat, id autem in L. Atti-
um, qui inter colonos a. 570. Pisaurum deductus sit,
cadere non possit: primus inde, quod sciam, Lil. Gy-
raldus Dialog. VIII. opp. ed. Iensiu's p. 420. duos
vixisse L. Attios poetas effecit, alterum maiorem, qui
colonis illis interfuerit, minorem alterum, qui D. Bru-
ti familiaris Ciceronis tempore floruerit. ‘At vero si
duo fuissent Attii poetae, antiqui scriptores utrumque
certo quodam 'additamento vel cognomine distinxis-
sent. Atqui veteres ad unum omnes in simplici L.
Attii poetae appellatione consentiunt. Neque magis
audiendi sunt Forcellini Lex. Lat. s. v. et Koepkeus
Prolegg. iu Plauti ffers. Germ. p. LVI„ qui duos poe-
tas ita discernendos putarunt, ut L. Attium maiorem

