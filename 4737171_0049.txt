...35-

Non. p. 647), atque inter eos versus, quos Cicero
a se versos esse dicat, unum hunc „sublime advo-
lans Pinnata cauda nostrum adulat sauguinem“ No-
nius s. v. adulatio p. 17. M. ex Attii Prometheo ex-
citat, totum illud fragmentum a Cicerone ex Attii fa-
bula depromptum nuncupare, id quod fecerunt Scri-
verius, Bothius, Langeus vind. trag. Rom. p. 18.
Not. 22„ Schlegelius de art. dramat. 11. p. 17„ Stan-
leius Comment. in Catal. Aeschyl. dramat. inAeschyl.
Opp. edid. Schuetzius Vol. V. p. 10„ secuti illi Sca-
ligeri singularem saue ratiocinationem. Nam quod
inter ea, quae Cicero se 'ipsum vertisse contendit,
unus est versus, quem Nonius Attii esse affirmat,
cum credibile non sit Ciceronem mentitum esse At-
tiumque debita laude fraudasse, aut ex Nonii ipsius
aut ex librarionum eius errore explicandum videtur,
qui Ciceronianum versum Attio male adscripserunt.
Minus mihi placet, quod Schuetzius Aeschyl. Opp.
Vol. V. p. 128. hac de re iudicavit „in quo vel me-
moria lapsum hunc Grammaticum credibile suerit,
vel dicendum Ciceronem aliquot versiculos, quum re-
liquos ipse Latine verterit, ex Attii versione memoria
forte retentos reliquis admiscuisse “ Ceterum non est
quod negemus, et Ciceronem quaedam ex Aeschyli
Prometheo transtulisse et Attium eodem argumento
ad tragoediam scribendam usum esse. Sed utcun-
que se res ,haben mihi certum est et Ciceronem il-
la, quae attulit, ipsum ex Aeschyli fabula vertisse,
et Attium eiusdem nominis fabulam composuisse, ex
qua Nonius s. v. gelu p. 208. Μ. et Priscianus VL
p. 685. Ρ. fragmentum servarunt. Attiana autem
fabula praeter hoc unum fragmentum tota interiit.
Nam illud, quod exstat apud Ciceronem l. l. „uude
ignis cluet mortalibus “ etc. Bothius falso ad hanc
Attii fabulam retulit. Eius error iude ortus est, quod

fragmentum ita scripsit (l. c. p. 24o):

